---
title: "Евангелие от Матфея 1 глава — Библия"
source: "https://bible.by/elzs/40/1/"
author:
  - "[[Библия — bible.by]]"
published:
created: 2025-06-01
cssclasses: church-sheet
description: "Кни́га родства̀ ї҆и҃са хр҇та̀, сн҃а дв҃дова, сн҃а а҆враа́млѧ. А҆враа́мъ родѝ ї҆саа́ка. Ї҆саа́къ же родѝ ї҆а́кова. Ї҆а́ковъ же родѝ ї҆ѹ́дѹ и҆ бра́тїю є҆гѡ̀.... Евангелие от Матфея 1 глава, Елизаветинская Библия."
tags:
  - "clippings"
---
<span class="church"> <sup>1</sup> Кни́га родства̀ ї҆и҃са хр҇та̀, сн҃а дв҃дова, сн҃а а҆враа́млѧ.
</span> ![[Евагнелие_от_Матфея/Славянский/Транскрипт/Глава_1#^5b88b4|æ]] ^772385

<span class="church"> <sup>2</sup> А҆враа́мъ родѝ ї҆саа́ка. Ї҆саа́къ же родѝ ї҆а́кова. Ї҆а́ковъ же родѝ ї҆ѹ́дѹ и҆ бра́тїю є҆гѡ̀.
</span>![[Евагнелие_от_Матфея/Славянский/Транскрипт/Глава_1#^99dd86|æ]]

<span class="church"> <sup>3</sup> Ї҆ѹ́да же родѝ фаре́са и҆ за́рѹ ѿ ѳама́ры. Фаре́съ же родѝ є҆сро́ма. Є҆сро́мъ же родѝ а҆ра́ма.
</span> ![[Евагнелие_от_Матфея/Славянский/Транскрипт/Глава_1#^96d7ba|æ]]

<span class="church"> <sup>4</sup> А҆ра́мъ же родѝ а҆мїнада́ва. А҆мїнада́въ же родѝ наассѡ́на. Наассѡ́нъ же родѝ салмѡ́на.
</span> ![[Евагнелие_от_Матфея/Славянский/Транскрипт/Глава_1#^8f7332|æ]]
<span class="church"> <sup>5</sup> Салмѡ́нъ же родѝ воо́за ѿ раха́вы. Воо́зъ же родѝ ѡ҆ви́да ѿ рѹ́ѳы. Ѡ҆ви́дъ же родѝ ї҆ессе́а.
</span> ![[Евагнелие_от_Матфея/Славянский/Транскрипт/Глава_1#^dff025|æ]]
<span class="church"> <sup>6</sup> Ї҆ессе́й же родѝ дв҃да царѧ̀. Дв҃дъ же ца́рь родѝ соломѡ́на ѿ ѹ҆рі́ины.
</span> ![[Евагнелие_от_Матфея/Славянский/Транскрипт/Глава_1#^8aa193|æ]]
<span class="church"> <sup>7</sup> Соломѡ́нъ же родѝ ровоа́ма. Ровоа́мъ же родѝ а҆ві́ю. А҆ві́а же родѝ а҆́сѹ.
</span> ![[Евагнелие_от_Матфея/Славянский/Транскрипт/Глава_1#^3e3328|æ]]
<span class="church"> <sup>8</sup> А҆́са же родѝ ї҆ѡсафа́та. Ї҆ѡсафа́тъ же родѝ ї҆ѡра́ма. Ї҆ѡра́мъ же родѝ ѻ҆зі́ю.
</span> ![[Евагнелие_от_Матфея/Славянский/Транскрипт/Глава_1#^56af45|æ]]
<span class="church"> <sup>9</sup> Ѻ҆зі́а же родѝ ї҆ѡаѳа́ма. Ї҆ѡаѳа́мъ же родѝ а҆ха́за. А҆ха́зъ же родѝ є҆зекі́ю.
</span> ![[Евагнелие_от_Матфея/Славянский/Транскрипт/Глава_1#^590771|æ]]
<span class="church"> <sup>10</sup> Є҆зекі́а же родѝ манассі́ю. Манассі́а же родѝ а҆мѡ́на. А҆мѡ́нъ же родѝ ї҆ѡсі́ю.
</span> ![[Евагнелие_от_Матфея/Славянский/Транскрипт/Глава_1#^c6ec04|æ]]
<span class="church"> <sup>11</sup> Ї҆ѡсі́а же родѝ ї҆ехо́нїю и҆ бра́тїю є҆гѡ̀, въ преселе́нїе вавѷлѡ́нское {Ст. 11 въ нѣ́кїихъ гре́ч.: ї҆ѡсі́а же родѝ ї҆ѡакі́ма и҆ бра́тїю є҆гѡ̀. Ї҆ѡакі́мъ же родѝ ї҆ехо́нїю въ преселе́нїе вавѷлѡ́нское.}.
</span> ![[Евагнелие_от_Матфея/Славянский/Транскрипт/Глава_1#^a39f54|æ]]
<span class="church"> <sup>12</sup> По преселе́нїи же вавѷлѡ́нстѣмъ, ї҆ехо́нїа родѝ салаѳі́илѧ. Салаѳі́иль же родѝ зорова́велѧ.
</span> ![[Евагнелие_от_Матфея/Славянский/Транскрипт/Глава_1#^5ef301|æ]]
<span class="church"> <sup>13</sup> Зорова́вель же родѝ а҆вїѹ́да. А҆вїѹ́дъ же родѝ є҆лїакі́ма. Є҆лїакі́мъ же родѝ а҆зѡ́ра.
</span> ![[Евагнелие_от_Матфея/Славянский/Транскрипт/Глава_1#^1a5c82|æ]]
<span class="church"> <sup>14</sup> А҆зѡ́ръ же родѝ садѡ́ка. Садѡ́къ же родѝ а҆хі́ма. А҆хі́мъ же родѝ є҆лїѹ́да.
</span> ![[Евагнелие_от_Матфея/Славянский/Транскрипт/Глава_1#^293bfb|æ]]
<span class="church"> <sup>15</sup> Є҆лїѹ́дъ же родѝ є҆леаза́ра. Є҆леаза́ръ же родѝ матѳа́на. Матѳа́нъ же родѝ ї҆а́кѡва.
</span> ![[Евагнелие_от_Матфея/Славянский/Транскрипт/Глава_1#^548ae0|æ]]
<span class="church"> <sup>16</sup> Ї҆а́кѡвъ же родѝ ї҆ѡ́сифа, мѹ́жа мр҃і́ина, и҆з̾ неѧ́же роди́сѧ ї҆и҃съ, глаго́лемый хр҇то́съ.
</span> ![[Евагнелие_от_Матфея/Славянский/Транскрипт/Глава_1#^58c144|æ]]
<span class="church"> <sup>17</sup> Всѣ́хъ же родѡ́въ ѿ а҆враа́ма до дв҃да ро́дове четырена́десѧте: и҆ ѿ дв҃да до преселе́нїѧ вавѷлѡ́нскаго ро́дове четырена́десѧте: и҆ ѿ преселе́нїѧ вавѷлѡ́нскаго до хр҇та̀ ро́дове четырена́десѧте.
</span> ![[Евагнелие_от_Матфея/Славянский/Транскрипт/Глава_1#^5cff23|æ]]
<span class="church"> <sup>18</sup> (За҄ 2.) Ї҆и҃съ хр҇то́во рж҇тво̀ си́це бѣ̀: ѡ҆брѹче́ннѣй бо бы́вши мт҃ри є҆гѡ̀ мр҃і́и ї҆ѡ́сифови, пре́жде да́же не сни́тисѧ и҆́ма, ѡ҆брѣ́тесѧ и҆мѹ́щи во чре́вѣ ѿ дх҃а ст҃а.
</span> ![[Евагнелие_от_Матфея/Славянский/Транскрипт/Глава_1#^80f739|æ]]
<span class="church"> <sup>19</sup> Ї҆ѡ́сифъ же мѹ́жъ є҆ѧ̀, првднъ сы́й и҆ не хотѧ̀ є҆ѧ̀ ѡ҆бличи́ти, восхотѣ̀ та́й пѹсти́ти ю҆̀.
</span> ![[Евагнелие_от_Матфея/Славянский/Транскрипт/Глава_1#^419bce|æ]]
<span class="church"> <sup>20</sup> Сїѧ҄ же є҆мѹ̀ помы́слившѹ, сѐ, а҆́гг҃лъ гд҇ень во снѣ̀ ѩ҆ви́сѧ є҆мѹ̀, глаго́лѧ: ї҆ѡ́сифе, сы́не дв҃довъ, не ѹ҆бо́йсѧ прїѧ́ти мр҃їа́мъ жены̀ твоеѧ̀: ро́ждшеебосѧ въ не́й, ѿ дх҃а є҆́сть ст҃а:
</span> ![[Евагнелие_от_Матфея/Славянский/Транскрипт/Глава_1#^a0c439|æ]]
<span class="church"> <sup>21</sup> роди́тъ же сн҃а, и҆ нарече́ши и҆́мѧ є҆мѹ̀ ї҆и҃съ: то́й бо сп҃се́тъ лю́ди своѧ҄ ѿ грѣ҄хъ и҆́хъ.
</span> ![[Евагнелие_от_Матфея/Славянский/Транскрипт/Глава_1#^5afb69|æ]]
<span class="church"> <sup>22</sup> Сїе́ же всѐ бы́сть, да сбѹ́детсѧ рече́нное ѿ гд҇а про҇ро́комъ, глаго́лющимъ:
</span> ![[Евагнелие_от_Матфея/Славянский/Транскрипт/Глава_1#^b6b119|æ]]
<span class="church"> <sup>23</sup> сѐ, дв҃а во чре́вѣ прїи́метъ и҆ роди́тъ сн҃а, и҆ нарекѹ́тъ и҆́мѧ є҆мѹ̀ є҆мманѹ́илъ, є҆́же є҆́сть сказа́емо: съ на́ми бг҃ъ.
</span> ![[Евагнелие_от_Матфея/Славянский/Транскрипт/Глава_1#^48832e|æ]]
<span class="church"> <sup>24</sup> Воста́въ же ї҆ѡ́сифъ ѿ сна̀, сотворѝ ѩ҆́коже повелѣ̀ є҆мѹ̀ а҆́гг҃лъ гд҇ень, и҆ прїѧ́тъ женѹ̀ свою̀,
</span> ![[Евагнелие_от_Матфея/Славянский/Транскрипт/Глава_1#^06d9d4|æ]]
<span class="church"> <sup>25</sup> и҆ не зна́ѧше є҆ѧ̀, до́ндеже родѝ сн҃а своего̀ пе́рвенца, и҆ наречѐ и҆́мѧ є҆мѹ̀ ї҆и҃съ.
</span> ![[Евагнелие_от_Матфея/Славянский/Транскрипт/Глава_1#^c2ca91|æ]]
