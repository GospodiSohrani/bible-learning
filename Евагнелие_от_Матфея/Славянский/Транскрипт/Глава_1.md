---
cssclasses:
  - church-sheet
---

<span class="transcript"><sup>1</sup> Книга родства Иисуса Христа, сына давидова, сына авраамля.
</span> ^5b88b4

<span class="transcript"><sup>2</sup> Авраам роди исаака. Исаак же роди иакова. Иаков же роди иуду и братию его.
</span> ^99dd86

<span class="transcript"><sup>3</sup> Иуда же роди фареса и зару от фамары. Фарес же роди есрома. Есром же роди арама.
</span> ^96d7ba

<span class="transcript"><sup>4</sup> Арам же роди аминадава. Аминадав же роди наассона. Наассон же роди салмона.
</span> ^8f7332

<span class="transcript"><sup>5</sup> Салмон же роди вооза от рахавы. Вооз же роди овида от руфы. Овид же роди иессеа.
</span> ^dff025

<span class="transcript"><sup>6</sup> Иессей же роди давида царя. Давид же царь роди соломона от уриины.
</span> ^8aa193

<span class="transcript"><sup>7</sup> Соломон же роди ровоама. Ровоам же роди авию. Авиа же роди асу.
</span> ^3e3328

<span class="transcript"><sup>8</sup> Аса же роди иосафата. Иосафат же роди иорама. Иорам же роди озию.
</span> ^56af45

<span class="transcript"><sup>9</sup> Озиа же роди иоафама. Иоафам же роди ахаза. Ахаз же роди езекию.
</span> ^590771

<span class="transcript"><sup>10</sup> Езекиа же роди манассию. Манассиа же роди амона. Амон же роди иосию.
</span> ^c6ec04

<span class="transcript"><sup>11</sup> Иосиа же роди иехонию и братию его, в преселение вавилонское (В некиих греч.: иосиа же роди иоакима и братию его. Иоаким же роди иехонию в преселение вавилонское.) .
</span> ^a39f54

<span class="transcript"><sup>12</sup> По преселении же вавилонстем, иехониа роди салафииля. Салафииль же роди зоровавеля.
</span> ^5ef301

<span class="transcript"><sup>13</sup> Зоровавель же роди авиуда. Авиуд же роди елиакима. Елиаким же роди азора.
</span> ^1a5c82

<span class="transcript"><sup>14</sup> Азор же роди садока. Садок же роди ахима. Ахим же роди елиуда.
</span> ^293bfb

<span class="transcript"><sup>15</sup> Елиуд же роди елеазара. Елеазар же роди матфана. Матфан же роди иакова.
</span> ^548ae0

<span class="transcript"><sup>16</sup> Иаков же роди иосифа, мужа Мариина, из неяже родися Иисус, глаголемый Христос.
</span> ^58c144

<span class="transcript"><sup>17</sup> Всех же родов от авраама до давида родове четыренадесяте: и от давида до преселения вавилонскаго родове четыренадесяте: и от преселения вавилонскаго до Христа родове четыренадесяте.
</span> ^5cff23

<span class="transcript"><sup>18</sup> Иисус Христово Рождество сице бе: обрученней бо бывши Матери его Марии иосифови, прежде даже не снитися има, обретеся имущи во чреве от Духа свята.
</span> ^80f739

<span class="transcript"><sup>19</sup> Иосиф же муж ея, праведен сый и не хотя ея обличити, восхоте тай пустити ю.
</span> ^419bce

<span class="transcript"><sup>20</sup> Сия же ему помыслившу, се, ангел Господень во сне явися ему, глаголя: иосифе, сыне давидов, не убойся прияти Мариам жены твоея: рождшеебося в ней, от Духа есть свята:
</span> ^a0c439

<span class="transcript"><sup>21</sup> родит же сына, и наречеши имя ему Иисус: той бо спасет люди своя от грех их.
</span> ^5afb69

<span class="transcript"><sup>22</sup> Сие же все бысть, да сбудется реченное от Господа пророком, глаголющим:
</span> ^b6b119

<span class="transcript"><sup>23</sup> се, Дева во чреве приимет и родит сына, и нарекут имя ему еммануил, еже есть сказаемо: с нами Бог.
</span> ^48832e

<span class="transcript"><sup>24</sup> Востав же иосиф от сна, сотвори якоже повеле ему ангел Господень, и прият жену свою,
</span> ^06d9d4

<span class="transcript"><sup>25</sup> и не знаяше ея, дондеже роди сына своего первенца, и нарече имя ему Иисус.
</span> ^c2ca91
