<sup>1</sup> Книга родства Иисуса Христа, сына давидова, сына авраамля. ^5b88b4

<sup>2</sup> Авраам роди исаака. Исаак же роди иакова. Иаков же роди иуду и братию его. ^99dd86

<sup>3</sup> Иуда же роди фареса и зару от фамары. Фарес же роди есрома. Есром же роди арама. ^96d7ba

<sup>4</sup> Арам же роди аминадава. Аминадав же роди наассона. Наассон же роди салмона. ^8f7332

<sup>5</sup> Салмон же роди вооза от рахавы. Вооз же роди овида от руфы. Овид же роди иессеа. ^dff025

<sup>6</sup> Иессей же роди давида царя. Давид же царь роди соломона от уриины. ^8aa193

<sup>7</sup> Соломон же роди ровоама. Ровоам же роди авию. Авиа же роди асу. ^3e3328

<sup>8</sup> Аса же роди иосафата. Иосафат же роди иорама. Иорам же роди озию. ^56af45

<sup>9</sup> Озиа же роди иоафама. Иоафам же роди ахаза. Ахаз же роди езекию. ^590771

<sup>10</sup> Езекиа же роди манассию. Манассиа же роди амона. Амон же роди иосию. ^c6ec04

<sup>11</sup> Иосиа же роди иехонию и братию его, в преселение вавилонское (В некиих греч.: иосиа же роди иоакима и братию его. Иоаким же роди иехонию в преселение вавилонское.) . ^a39f54

<sup>12</sup> По преселении же вавилонстем, иехониа роди салафииля. Салафииль же роди зоровавеля. ^5ef301

<sup>13</sup> Зоровавель же роди авиуда. Авиуд же роди елиакима. Елиаким же роди азора. ^1a5c82

<sup>14</sup> Азор же роди садока. Садок же роди ахима. Ахим же роди елиуда. ^293bfb

<sup>15</sup> Елиуд же роди елеазара. Елеазар же роди матфана. Матфан же роди иакова. ^548ae0

<sup>16</sup> Иаков же роди иосифа, мужа Мариина, из неяже родися Иисус, глаголемый Христос. ^58c144

<sup>17</sup> Всех же родов от авраама до давида родове четыренадесяте: и от давида до преселения вавилонскаго родове четыренадесяте: и от преселения вавилонскаго до Христа родове четыренадесяте. ^5cff23

<sup>18</sup> Иисус Христово Рождество сице бе: обрученней бо бывши Матери его Марии иосифови, прежде даже не снитися има, обретеся имущи во чреве от Духа свята. ^80f739

<sup>19</sup> Иосиф же муж ея, праведен сый и не хотя ея обличити, восхоте тай пустити ю. ^419bce

<sup>20</sup> Сия же ему помыслившу, се, ангел Господень во сне явися ему, глаголя: иосифе, сыне давидов, не убойся прияти Мариам жены твоея: рождшеебося в ней, от Духа есть свята: ^a0c439

<sup>21</sup> родит же сына, и наречеши имя ему Иисус: той бо спасет люди своя от грех их. ^5afb69

<sup>22</sup> Сие же все бысть, да сбудется реченное от Господа пророком, глаголющим: ^b6b119

<sup>23</sup> се, Дева во чреве приимет и родит сына, и нарекут имя ему еммануил, еже есть сказаемо: с нами Бог. ^c31cf3

<sup>24</sup> Востав же иосиф от сна, сотвори якоже повеле ему ангел Господень, и прият жену свою, ^06d9d4

<sup>25</sup> и не знаяше ея, дондеже роди сына своего первенца, и нарече имя ему Иисус. ^c2ca91
